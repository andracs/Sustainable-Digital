Nedenstående best practices er udarbejdet som et appendiks til bogen *"Bæredygtighed i digital praksis - en grundbog"* af András Ács Pedersen og Jesper Balslev, som forventes at udkomme hos Samfundslitteratur i foråret 2025.

Bogen vil uddybe de bæredygtighedsaspekter af it-udvikling og it-drift, som nævnes i teksten nedenfor, og den vil også supplere med forklaringer og eksempler.

---

# Indhold

- [10 overordnede designprincipper for bæredygtige digitale løsninger](#10-overordnede-designprincipper-for-bæredygtige-digitale-løsninger)
- [Bæredygtighedsprincipper for anvendelsen af hardware](#bæredygtighedsprincipper-for-anvendelsen-af-hardware)
- [Bæredygtighedsprincipper for netværk og cloud](#bæredygtighedsprincipper-for-netværk-og-cloud)
- [Bæredygtighedsprincipper for software](#bæredygtighedsprincipper-for-software)

---

# 10 overordnede designprincipper for bæredygtige digitale løsninger

**Denne liste** kan tjene som inspiration til overordnede bæredygtighedsovervejelser ved design af digitale løsninger. Formålet med designprincipperne er at fremme udviklingen af mere bæredygtige it-løsninger og digitale systemer.

1. **Bæredygtighed omfatter både miljø, teknologi, økonomi, individ og samfund**  
   Produktionen og driften af digitale produkter bør udover at være miljø- og klimavenlige også have positive samfundsmæssige effekter og positiv indvirkning på de individuelle brugere. (Se også: [Karlskrona-manifestet](https://arxiv.org/abs/1410.6968).)
   
2. **Design cirkulære processer**  
   "Brug og smid væk"-kulturen er sjældent bæredygtig; cirkulær økonomi er en bedre tilgang. Produkter bør have en livscyklus fra vugge til vugge med mål om tæt på 0 % affald.

3. **Vedvarende energi er bedst**  
   Baser de digitale løsninger på vedvarende energi i videst muligt omfang. Udforsk mulighederne for, at leverandører og aftagere også anvender vedvarende energi.
   
4. **Brug agile udviklingsmetoder**  
   Bæredygtighed inden for it er endnu et ubeskrevet blad, og derfor er iterativ udvikling med langsigtede mål og korte iterationer ofte bedre end meget detaljerede, langsigtede planer.

5. **Tag ansvar for produkters fulde livscyklus**  
   Virksomheder bør tage ansvar for, hvordan deres produkter bruges, hvordan de bortskaffes, og hvordan de påvirker brugere, miljø og samfund.

6. **Følg anerkendte standarder og certificeringer**  
   Der findes en del bæredygtighedsstandarder for software, hardware og netværk, og der er endnu flere under udvikling. Overvej også at opnå certificeringer, der kan støtte organisationens mål.

7. **Guide brugere mod bæredygtige valg**  
   Softwaren bør designes således, at den inspirerer og hjælper brugerne til at træffe mere bæredygtige valg.

8. **Lavt energiforbrug er bedre end højt energiforbrug**  
   Vælg løsninger med lavere direkte og indirekte energiforbrug for at minimere løsningens miljøaftryk.

9. **Less is more**  
   Små og simple løsninger bruger ofte mindre energi og færre ressourcer end store løsninger.

10. **Undgå greenwashing**  
    Basér arbejdet på bredt anerkendte og videnskabeligt understøttede bæredygtighedsprincipper, der kan vejlede jer på jeres bæredygtighedsrejse.

---

# Bæredygtighedsprincipper for anvendelsen af hardware

1. **Hvilke bæredygtighedsstandarder lever hardwaren op til, og hvilke certificeringer har den?**  
   Vælg hardware, der er certificeret efter standarder som EPEAT eller TCO Certified, for at sikre en ansvarlig produktion.

2. **Er hardwaren produceret efter bedste praksis for bæredygtighed?**  
   - Brug bæredygtige råmaterialer og genbrugte komponenter.  
   - Sørg for, at affaldssorteringen ved endt livscyklus er ansvarlig.  
   - Arbejd med leverandører, der prioriterer gode arbejdsforhold og vedvarende energi.

3. **Er hardwaren energieffektiv sammenlignet med konkurrenterne?**  
   Sammenlign energiforbrug og ydeevne for forskellige produkter og vælg det mest effektive.

4. **Hvad er hardwarens forventede levetid?**  
   Prioritér hardware med lang levetid, men overvej teknologiske forbedringer, der kan retfærdiggøre opgraderinger.

5. **Er hardwaren reparerbar?**  
   Sørg for, at reservedele er tilgængelige, og at hardware kan opgraderes og repareres, så levetiden forlænges.

6. **Hvordan sikres 100 % genbrug af forældet hardware?**  
   Vælg leverandører, der tilbyder ansvarlig bortskaffelse og genbrug af udtjente produkter.

7. **Fremtidsaspekter af hardwaren**  
   Undersøg, om hardwaren kan opgraderes eller genbruges til fremtidige behov.

8. **Hvordan ser leverandøren udviklingen for hardware de kommende år?**  
   Prioritér leverandører, der arbejder med innovative løsninger til at reducere miljøbelastningen.

---

# Bæredygtighedsprincipper for netværk og cloud

1. **Hvilke bæredygtighedsstandarder og certificeringer har løsningen?**  
   Vælg leverandører, der er certificeret efter ISO 14001 eller tilsvarende miljøstandarder, og som arbejder med transparente bæredygtighedsmål.

2. **Er netværket baseret på energieffektiv og miljøvenlig hardware?**  
   Arbejd med hardware, der er designet til lavt energiforbrug, og vælg produkter med minimal miljøbelastning.

3. **Er driften baseret på vedvarende energi?**  
   Sørg for, at både lokale og globale datacentre drives med vedvarende energi som sol og vind.

4. **Er datacenterets design miljøvenligt i forhold til køling?**  
   Prioritér datacentre, der anvender frikøling eller andre energibesparende kølesystemer.

5. **Har datacentret intelligente løsninger til at minimere miljøaftrykket?**  
   Implementér AI og automatiserede systemer til at optimere ressourceforbruget.

6. **Er det muligt at slukke for ressourcer automatisk, når de ikke er i brug?**  
   Brug software, der kan nedskalere eller deaktivere inaktive ressourcer.

---

# Bæredygtighedsprincipper for software

1. **Hvilke bæredygtighedsstandarder og certificeringer har softwaren?**  
   Overvej certificeringer som Blue Angel eller ECO Label for software, der dokumenterer bæredygtig praksis.

2. **Overholder it-miljøet, hvor softwaren afvikles, principperne for hardware og netværk?**  
   Sørg for, at det underliggende it-miljø følger de tidligere nævnte principper.

3. **Er softwaren baseret på effektive og gennemtestede algoritmer?**  
   Optimér kodebasen for at reducere unødvendige beregninger og datatransmissioner.

4. **Har softwaren indbyggede automatiske processer, der minimerer ressourceforbruget?**  
   Implementér energibesparende funktioner som f.eks. automatisk nedlukning af inaktive sessioner.

5. **Får softwaren sikkerhedsopdateringer gennem hele løsningens levetid?**  
   Sørg for, at softwaren holdes opdateret, så unødig udskiftning undgås.

6. **Er softwaren nem at fejlfinde og veldokumenteret?**  
   Dokumentér processer tydeligt for at minimere vedligeholdelsesomkostninger.

7. **Bruger softwaren uhensigtsmæssige indstillinger og features (dark patterns)?**  
   Undgå designmønstre, der fører til uetisk adfærd eller unødigt ressourceforbrug.

8. **Kan softwaren udvides med yderligere bæredygtighedstiltag?**  
   Design softwaren, så den kan tilpasses fremtidige behov.

9. **Kan softwaren let integreres med andet software (f.eks. via API’er)?**  
   Skab åbne grænseflader, der muliggør integration med andre systemer.

10. **Understøtter softwaren monitorering af ressourceforbrug og miljøpåvirkning?**  
    Tilbyd dashboards og rapporter, der visualiserer ressourceforbruget.

11. **Er softwaren udviklet med genanvendelse og modularitet for øje?**  
    Design moduler, der kan genbruges i fremtidige projekter.

12. **Er softwaren optimeret til at reducere unødig databehandling?**  
    Minimer redundante processer for at spare energi.

13. **Håndterer softwaren data på en energieffektiv måde?**  
    Brug teknikker som datakomprimering og caching.

14. **Har softwaren funktioner, der guider brugere mod bæredygtige handlinger?**  
    Indbyg funktioner, der fremmer grønne valg, som f.eks. energibesparende indstillinger.
