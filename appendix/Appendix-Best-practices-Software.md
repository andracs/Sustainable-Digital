# 💾♻️ Bæredygtighedsprincipper for software

Disse best practices er appendiks til bogen "Bæredygtighed i digital praksis - en grundbog" af András Ács Pedersen og Jesper Balslev (*udkommer til foråret 2025 hos Samfundslitteratur*.)

Denne tjekliste guider dig i at udvikle eller indkøbe softwareløsninger med fokus på bæredygtighed i en bred forstand. 

## 🌱 **1. Tænk langsigtet**

Indbyg bæredygtighed i softwaren fra start, frem for at have det med som en add-on eller en eftertanke. Inddrag datakilder i designet, som fremmer bæredygtighed.

## 🌐 **2. Følg de veletablerede bæredygtighed best practices**		

Vi skal ikke opfinde den dybe tallerken igen, fordi vi kan tage afsæt i etablerede standarder og praksisser, som fx 

- [Karlskrona Manifestet for bæredygtigt design](https://sustainabilitydesign.org/)
- [W3C's Web Sustainability Guidelines](https://w3c.github.io/sustyweb/)
- [Blauer Engel-certificeringen for software](https://www.blauer-engel.de/en/products/software)
- [Application Security Verification Standard (ASVS)](https://owasp.org/www-project-application-security-verification-standard/) og
- [B Corp Certification](https://www.bcorporation.net/).

## 🚫 **3. Undgå ubæredygtige praksisser**

Softwaren skal være fremmende for både individet og organisationerne. Undgå "dark patterns", som kan være skadelige for softwarens brugere. Undgå også at stifte *teknisk gæld* ved at anvende teknologi, som ikke er langtidsholdbar. Anvend i stedet for komponenter, som er åbne for udvikling og fremtidssikrede.
 
## 🤖 **4. Automatisér bæredygtighedsanalyser**

Sørg for, at automatiske målinger benchmarker softwarens effektivitet løbende, for såvel miljø som sikkerhed. Find værktøjer hertil på fx
- [Green Metrics Tool](https://github.com/green-coding-solutions/green-metrics-tool)  
- [Green Software Tools on GitHub](https://github.blog/open-source/social-impact/the-10-best-tools-to-green-your-software/)
     
## 🧑‍💻 **5. Guide brugere mod bæredygtighed**

Hjælp brugerne med at træffe mere bæredygtige valg, som gavner både dem selv, men også fremtiden. Hav bæredygtige standardindstillinger, og anvend nudging til at ændre brugernes adfærd i mere bæredygitge retninger. Sørg for, at brugerne er glade - også i det lange løb.  

## 💡 **6. Håndtér data energieffektivt**

Indbyg faciliteter i softwaren, som kan fremme energieffektiv datahåndtering. Være sparsom og nøjsom i forhold til de computational resources, der kræves.

## 📚 **7. Uddan udviklere løbende i bæredygtige praksisser**

Alle medarbejdere have en grundforståelse for bæredygtighedens betydning generelt, og de forskellige jobroller kan få gavn af mere specifikke uddannelsestilbud eller online læring. 

## 💾 **8. Følg de gode, gamle dyder fra softwareudviklingens mangeårige historie**
Informationsteknologiens historie er en laaaaaaang kæde af optimerings- og forbedringsprocesser, som kan bidrage til mere bæredygtige softwarepraksisser. Fx
 
   1. **Reducer unødig databehandling**, fordi sparsomme løsninger kræver mindre energi, og der skal produceres mindre elektronik for at køre dem.

   2. **Monitorér ressourceforbrug og miljøpåvirkning** for at kunne træffe kvalificerede beslutninger om fremtidige forbedringer.

   3. **Brug effektive og gennemtestede algoritmer**, fordi ellers stifter du teknisk gæld for fremtiden.

   4. **Design til modularitet og genanvendelse** for at spare på udviklinksomkostningerne.  

   5. **Sørg for at softwaren er åben for udvidelse og integration**, for at gøre det muligt at sammenkøre forskellige løsninger og skabe nye eller mere effektive produkter.

   6. **Hav en plan for løbende opdateringer**, både fordi det er essientielt for sikkerheden i softwaren, men også fordi det kan skabe en bedre forretning.

   7. **Gør softwaren let at fejlfinde og sørg for passende dokumentation**, det kan betale sig i længden. 

   8. **Overvej at optimere til ældre hardware**, fordi i nogle tilfælde kan bagudkompatibilitet kan betale sig.

# Supplerende tjeklister

Anvend følgende tjeklister for mere bæredygtige praksisser og en lysere fremtid.

- [📈 Overordnede retningslinjer](./Appendix-Best-practices.md)
  
- [🔌 Hardware-checkliste](./Appendix-Best-practices-Hardware.md)
  
- [🌍 Netværks-checkliste](./Appendix-Best-practices-Network.md)

# Bæredygtighed i digital praksis - en grundbog

Listen er ikke udtømmende, men kan bruges som inspiration til dig og din organisation på jeres bæredygtighedsrejse. Den bygger på observationer fra research og praksis.

Tjeklisterne kan tilpasses og udvides med flere tiltag. Du kan hjælpe med at forbedre dem ved at bidrage til den opdaterbare version på [github.com/sustain-dev](https://github.com/andracs/Sustainable-Digital/). 

Skriv en bemærkning, idé eller andet under [Issuses](https://github.com/andracs/Sustainable-Digital/issues).




