# Overordnede designprincipper for bæredygtige digitale løsninger 🌱💻📘✨♻️🌍

Denne liste kan tjene som inspiration til _overordnede_ bæredygtighedsovervejelser ved udvikling af digitale løsninger. 

1. **Bæredygtighed omfatter både miljø, teknologi, økonomi, individ og samfund**  
   Produktionen og driften af digitale produkter bør udover at være miljø- og klimavenlige også have positive samfundsmæssige effekter og positiv indvirkning på de individuelle brugere. (Se også: [Karlskrona-manifestet](https://arxiv.org/abs/1410.6968).)
   
2. **Design cirkulære processer**  
   "Brug og smid væk"-kulturen er sjældent bæredygtig; cirkulær økonomi er en bedre tilgang. Digitale produkter bør have en livscyklus fra vugge til vugge med mål om tæt på 0% affald.

3. **Anvend vedvarende energi**  
   Digitale løsninger bør baseres på vedvarende energi i videst muligt omfang. Udforsk mulighederne for, at leverandører og aftagere også anvender vedvarende energi.
   
4. **Brug agile udviklingsmetoder og open source**  
   Bæredygtighed inden for it er endnu et ubeskrevet blad, og derfor er iterativ udvikling med langsigtede mål og korte iterationer ofte er til at foretrække.

5. **Tag ansvar for produktets fulde livscyklus**  
   Virksomheder bør tage ansvar for, hvordan deres produkter produceres, anvendes og bortskaffes, og hvordan de påvirker brugere, miljø og samfund. Det gælder både fysiske -og også digitale produkter. 

6. **Følg anerkendte standarder og certificeringer**  
   Der findes en del bæredygtighedsstandarder for software, hardware og netværk, og der er endnu flere under udvikling. Overvej at opnå certificeringer, der kan støtte organisationens mål. Dette kan fremme jeres markedsposition på markeder, hvor bæredygtighed efterspørges. 

7. **Giv brugerne bæredygtige valg**  
   Software bør designes således, at den inspirerer og hjælper brugerne til at træffe mere og mere bæredygtige valg.

8. **Sigt for lavt energi- og materialeforbrug**  
   Vælg løsninger med lavere direkte og indirekte energiforbrug for at minimere løsningens CO2-udledning.

9. **Less is more**  
   Små og simple løsninger bruger ofte mindre energi og færre ressourcer end store løsninger. Overvej om downsizing eller lightweight design kan være gangbare strategier. 

10. **Design for (cyber)sikkerhed og [resiliens](https://videnskab.dk/kultur-samfund/resiliens-det-nye-hotte-begreb-du-skal-kende/)**  
    Løsninger, som kan hackes eller misbruges, er ikke bæredytige. Sørg for at have høje it-sikkerhedsstandarder. 

11. **Brug storytelling, men undgå greenwashing**  
    Basér arbejdet på bredt anerkendte og videnskabeligt understøttede bæredygtighedsprincipper for at undgå greenwashing. 

# Underordnede tjeklister

Brug følgende tjeklister for mere bæredygtige praksisser ift. hardware, netværk/cloud og software. 
  
- [🔌 Hardware-checkliste](./Appendix-Best-practices-Hardware.md)
  
- [🌍 Netværks-checkliste](./Appendix-Best-practices-Network.md)
  
- [💾 Software-checkliste](./Appendix-Best-practices-Software.md)

# Best practices for bæredygtig it- og digitalisering 🌱💻📘✨♻️🌍

Disse best practices er et appendiks til bogen "Bæredygtighed i digital praksis - en grundbog" af András Ács Pedersen og Jesper Balslev.

Listerne er ikke udtømmende, men kan bruges som inspiration til dig og din organisation på jeres bæredygtighedsrejse. De bygger på observationer fra research og praksis.

Tjeklisterne kan tilpasses og udvides med flere tiltag. Du kan hjælpe med at forbedre dem ved at bidrage til den opdaterbare version på [https://github.com/andracs/Sustainable-Digital](https://github.com/andracs/Sustainable-Digital) eller skrive til anac@zealand.dk.

Bogen udkommer hos Samfundslitteratur i foråret 2025 og uddyber bæredygtige aspekter af it-udvikling og it-drift med forklaringer og eksempler.

